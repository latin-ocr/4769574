12

tam certo hinc exulare iubeat quam 1 30, 109 Xenocratem severissimum philosophorum
excludat, utpote et ipsum temere a nescio quo ad Romana nomina agglutinatum. Haec
viros eruditos serio proponere, vix credi posset, nisi magna vis esset isti quam saepe
dicimus cupiditati spuria insequendi et exstirpandi, qua dici non potest quanto opere
¹hi libri de officiis deformati sint. Quid enim? Fabricione copulare Aristidem, Romano
Graecum, non licuisse? cum tamen eodem tenore post Catonem et Laelium, quos negat
. sapientes fuisse, addit ne illi quidem septem, qui, putamus, Graeci fuerunt: qui quidem
illis eadem forma et brevitate adnectuntur qua l. c. ad baec Romana hoc idem fuisse
in P. Scipione Nasica, contraque patrem eius nullam comitatem habuisse sermonis, ad-
iiciuntur illa ne Xenocratem quidem severissimum pbilosophorum scil. ullam habuisse comi-
tatem sermonis. Et nos negamus Xenocratem, quem Cicero et hocloco severissimum phi-
losophorum et in Tusculanis disputationibus V 18, 51 illum yravissimum philosophorum
appellat, ut Graecum hoc loco memorari potuisse, in ea videlicet disputatione in qua
ab initio ad finem cum Romanis Graeci componuntur et contenduntur? Sed nos Xeno-
cratis causam non persequimur, quae valde perturbata est a doctis ut breviter dis-
ceptari uon possit. Argumentum quidem quo tamquam fortissimo Aristidem relegarunt,
nihili esse et hoc exemplo firmatur et multis velut Tusc. disp. v 17, 49.

Sed quoniam quae damnarunt, non induxerunt stilo verso, ut ea legi possint
quamvis nota insignita, ne animadvertisse quidem videntur, quam ineptam ex perapta
orationem delendo effecerint, aut cum Fabricius iustus nominatur: nam Fabricii iustitia
quidem praedicari potuit, iustus ille nominari non solebat3 id quod in unum Aristi-
dem cecidisse notum est, de quo Cornelius Nepos ita loquitur, ut unus post hominum
memoriam, quem quidem nos audierimus, coynomine iustus sit appellatus, Cicero autem
ipse haec memoravit, pro Sestio 67, 141 Aristides qui unus omnium iustissimus fuisse
traditur, Tuscul. disp. V 36, 105 Aristides (malo enim Graecorum quam nostra pro-
ferre) nonne ob eam causam expulsus est patria quod praeter modum iustus esset? Quare
in iustitiae laude cum Fabricius exemplo esset, ultro Aristidis memoria occurrebat,
et iam optima forma de duobus dici poterat cum Fabricius aut Aristides iustus nomi-
natur. Quos ambos Cicero infra in his ipsis libris (111 22, 87) posteaquam Fabricii
Pyrrhi bello probatam fidem laudavit, hac comparatione coniunxit: utrum iyitur utilius
vel Fabricio, qui talis i‘n hac urbe qualis Aristides Athenis fuit, vel senatui nostro, qui
numquam utilitatem a dignitate seiunxit, armis cum hoste certare an venenis? Quo magis
cavendum est, ne a Fabricio Aristidem revellentes cum illo aptissime consociatum Ci-
ceronis orationi et sententiae officiamus ultro cum adiuvare velimus. Sed ex ista com·
paratione perfacile erat opinari Ciceronem non Fabricius aut Aristides scripsisse
sed aut cum Fabricius ut Aristides iustus nominatur-5 quae etsi denuo reperta, non nova
est opinatio sed olim a Gernhardo proposita sciteque comprobata. Cuius rei memor
non erat Baiterus cum idem afferret ut suum in praefatione3 nam textui constituendo
non adhibuit. Recentiores autem critici cum multa inutilia afferant nec Gernhardi
nec Baiteri mentionem faciunt, sive ignorarunt coniecturam sive illa fiducia freti qua

