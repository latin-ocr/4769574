22

litteris expressa legimus, illam [bonorum animi] lancem, hoc quoque intelleximus iam
Ernestum ita edidisse, Wolfium tantum uncos addidisse. Ex Orelliana autem prima
didicimus olim fuisse adeo qui hoc ipsumÎ‡ in optimo codice Regio legi crederent (quod
nunc compertum est verum non esse), et eiusdem scripturae etiam alium librum testem
citari. Haec dum colligimus, mirabamur neminem ex tot editoribus iam inde a Turicensi
altera a. 1861 huius scripturae mentionem fecisse. Quam si non dicimus recepissent
sed tantum memorassent, credibile est pridem exstitisse qui eam ceteris conaminibus
esse praeferendam intelligeret. Quae licet nihil sit nisi docti hominis coniectura, sive
ea reperta est in aliquo codice sive in nullo, tamen veram esse nobis persuasimus et
Ciceroni postliminio restituendam. Quodsi quis tamen dubitet et se intelligere neget, ex
bonorum animi qui fieri potuerit boni, hoc dicimus, in tabula quidem delineari non
posse, qui factum sit ut ex bonorum animi (sive amini, quae saepe scribendi errore per-
mutantur in libris) haustis mediis syllabis primffet extrema bo et ni relinquerentur,
sed potuisse hoc fieri exemplo doceri ex his ipsis libris petito: v 24, 68 haec olim vul-
gabantur unus (animi fetus) in coqnitione rerum positus et in explicatione naturae, alter
in descriptione expetendarum fuqiendarumve rerum, tertiae in iudicando quid cuique rei
eit consequens, sed posteaquam compertum est in optimo codice Gudiano haec scripta
esse fugiendarumque ue rerum ne uiuendi, eademque in codice Regio exarata fuisse sed
ue et ne uiuendi litura deleta esse, intellectum est a Wesenbergio in archetypo codice syl-
labas quasdam extritas esse, integram autem orationem hanc fuisse expetendarum fuqien-
durumve rerum [et in ratio]ne vivendi, neque postea dubitatum est. Itaque spes est fore
ut illa quoque scriptura quam ex oblivione suscitatam defendimus, tandem se probet
criticis, si quidem ab ea se avertere persuasione voluerint, qua credunt spongiam istam
deletilem quasi quandam panaceam esse emendationis Tullianae.

Scr. m, Maio a. MDCCCIC.

