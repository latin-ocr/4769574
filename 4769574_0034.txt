17

tamquam, quasi potuisse, velut pari modo homines in speculis sunt, observant, et in hac
custodia et tamquam specula ,- ad aliquod tamquam adminiculum, et nullis adminiculis ,·
frenos et tamquam frenos dicere solebant.

Quae si recte exposuimus, consectarium fiet, ut neutrum probabile sit, nec
ab interpolatore adscripta esse ista duo vocabula, utentes et tamquam, quae certissimus
loquendi usus tuetur, neque ea per incuriam librarii deformata et corrupta esse ex iis
quae scriptor posuerat. Ut nec illis assentiendum sit qui haec duo ut falsa addit-a-
menta excludunt neque ei si qui emendando ex iis suscitare cupiat quod verum sit.
Quare ne Madvigii quidem quamvis subtiliter excogitata ratio videntes ex utentes, ex
tamquam auten eam viam restituentis, probari potest, quia temptat quae vera esse
intelleximus3 neque probabiliora alii attulerunt.

Haec nos disseruimus exorsi ex ista vulgata olim scriptura quae quidem sa-
pientes sequuntur, utentes tamquam duce natura, quae si librorum fide niteretur, neminem
putamus de insiticiis aut corruptis cogitaturum fuisse: adeo haec apte scripta et com-
posita sunt. Sed codicum memoriam consulentibus, cum haec ita in omnibus aut me-
lioribus libris exarata esse constet quae quidem sapientes utentes sequuntur duce natura
tamquam, perspicuum fit, verba quidem scripta recte, sed miris modis esse traiecta
nec primitivam seriem retinere. Nam haec utentes sequuntur duce natura si qui forte
tutari velit vel iis quae leguntur Acad.1114, 43 similitudines dissimilitudinesque et
earum tenuis et acuta distinctio fidentium est lzominum illa vera et firma esse‚· vel quae
de off. 11126, 99 dimicare melius fuit quam deserere consentientem Graeciam ad
bellum barbaris inferendum, intelligi oportet haec ex eo genere prompta esse quod
late patuit et id proprii habet ut nominibus interpositis inter participium et quae a par-
ticipio suspensa sunt diiungantur quae coniungenda erant3 quod genus Madvigius cum
alibi tum plenius Emendationibus Livianis ed. 11 p. 330 persecutus est (vide ad 11 de
legib. 22, 56 adnotata). Sed illi exemplo quod compar sit nec allatum ab aliis vidimus
nec nobis afferre contigit. Itaque hic primum aliquid turbatum esse in ordine agnos-
citur. Non magis erit qui hunc positum foveat duce natura tamquam,· nam quamquam
notum est id genus particulas nonnumquam postponi iis quibus praeponi debebant,
velut de off. 11 8, 30 aeque utrisque est propemodum comparanda, vel ibid. 1 30, 107
intelleqendum est duabus quasi nos a natura indutos esse personis ,- Lael. 25, 92 ut unus
quasi animus fiat ex pluribus, tamen illi quod aequum sit vix arbitramur inveniri3
et hanc igitur collocationem turbis factis adscribimus. Itaque negari non potest, huius
orationis membra nescio quo casu temere esse disiecta. Quoniamque verba ipsa in-
tegra esse nec vitiose scripta satis ut arbitramur probavimus, hoc unum agendum est,
ut eorum ordo probe instauretur. Et certe clementiorem iudicem habebimus eum qpi
nulla parte resecta, ne littera quidem aut syllaba mutata, seriem tantum eorum quae
scripta sunt recuperare studeat, quam qui curtatam et demutatam suo arbitrio ora-
tionem Ciceroni ut suam redhibeat. Sed ea series varia esse potuit, et illa quae olim

circumferebatur, quamquam vituperari non potest, cum librorum scriptura collata pro·
3

