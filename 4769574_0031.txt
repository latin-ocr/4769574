14

levitas criticorum excogitavit ut se laqueis difficultatum expedirent, nullo probabili
exemplo confirmari et olim posuimus neque nunc quidquid oblocuti sunt aliter sentimus.
Probabilius Madvigius coniecit fortasse verbum alterum errore librarii omissum esse,
cui homo acutus subiectum esset cuique illa recte adnecterentur itaque attulit rem com-
menticiam. Sed nec ipse indicavit verbum quod vellet, nec facile excogitari potest, si
quidem ad illa deinde homo acutus quid desideretur cum quaeritur, non potest responderi
nisi attulit rem commenticiam. Hoc ita esse confirmant ea, quae paene eandem in sen-
tentiam Cicero scribit de natura deorum 1 25, 69 velut Epicurus cum videret, εἰ atomi
ferrentur in locum inferiorem suopte pondere, nihil sore in nostra potestate, quod eeeet
earum motus certus et necessarius, invenit, quo modo necessitatem effuqeret: ait atomum
cum pondere et yravitate deorsus feratur, declinare paululum,· quae est oratio pariter
formata easdemque plane per partes distributa, unde intelligi potest, illo altero loco
nihil requiri amplius, sed sententiae comformationem recte per eadem membra evolvi:
deinde homo acutae, cum occurreret, talia fieri, attulit rem commenticiam: dixit
declinare atomum. Qua comparatione confisi dubitamus etiam Useneri sententiae acce·
dere, qui in nobilissimo Epicureorum libro, cum haec inter fragmenta afferret p. 199,
itaque particula ad superiora relata post eam defectum orationis notavit, quid addi
cuperet non indicavit. Nos quo magis intelligimus in illa sententia nihil desiderari
nullamque vocem prave scriptam esse, unam itaque particulam officere et obstare
scrupulosque ex se parere, eo proniores sumus in eam opinionem, ut peccatum non esse
nisi a Cicerone ipso putemus, qui posteaquam exposuit plenius illa quae Epicuro occur-
risse (h. e. in mentem venisse) dicit, si omnia deorsum e regione ferrentur, numquam
fore ut atomus atomum attingeret, continuavit orationem verbis itaque attulit rem
commenticiam, errore seductus, quasi non praemisisset, homo acutus, cum occurreret, sed
illa potius deinde ibidem homini acuto occurrit.

Non quaerimus de anacoluthorum Ciceronianorum modis ac generibus, de
quibus, post alios et inprimis G. Schuppium olim philologum nunc philosophum multis
et magnis meritis clarum, diligenter exposuit F. Gustafssonus in libello de primo Cicero-
nis definibue Helsingforsiae a. 1878 edito, qui quidem hoc probe ostendit, saepe multa
non recte ad hunc numerum adscribi. Neque hoc adeo ad hanc rem quam agimus
pertinere arbitramur, exstare alibi apud Ciceronem imperfectae, orationis exempla aut
posse hoc nostrum ad certum quoddam genus eorum referri. Sed illud potius indagan-
dum esse dicimus, sicubi oratio non suo ordine procedit, quo errore quave socordia hoc
fieri potuerit, ut coepta dicendi forma derelicta neque rite ad suum finem deducta sit.
Quare quod coniicimus isto loco accidisse ne quis aspernetur propterea quod credibile
non sit in tantulo intervallo sic aberratum esse, hoc respondemus, spatium non esse
quod momentum faciat, sed explicatiorem istam et pluribus partibus distinctam senten·
tiam quae media est interiecta fefellisse scriptorem ut inducente specie crederet se non
quae praemisit praemisisse sed similia istis et quibus quae insequuntur adnecti possent.
Quamobrem hoc genus erroris quod statuimus suapte natura probabile esse negari

