’ VN IVERSITATIS LITTERARIAE

FRIDERICAE GVILELMAE

RECTOR ΕΤ SENATVS.

Lectionum academicarum rffisui ut consueto more aliquid praefationis litterariae

praemitteremus, ad Ciceronem rediimus, de quo nonnulla abhinc sex menseseeffle-ru χ

occasione disseruimus, cum eam partem emendationis Tullianae exemplis declarare
conaremur quae agnoscendis eliminandisque additamentis alienis continetur. Nunc
eandem causam repetere ac persequi instituimus, sed' ita ut exempla petamus non ex
<orationibus in quibus tum maxime morabamur, verum ex philosophiae scriptis in qui-
bus ingeniosi critici non minus saepe eam quam dicimus cupiditatem delendi prae se
⁵ ferunt, qua -fit ut tollantur nonnumquam quae ad Ciceronis morem usumque loquendi ’
ac sentiendi relata integra esse aut si qua tamen macula violata sint ea alio modo
abstersa ad sanitatem revocari videantur. §ed multa non sunt quae afferimus neque
gravitate ulla aut inventi laude conspicua, verum *tamen ea fortasse in quibus demon-
strandi severitate aliquid efficere liceat. Nam multa sunt in hoc genere fidenter posita
et per multas multo'rum editiones propagata, quae quivis qui modo non occupata mente
iudicet sibi persuadeat vera non esse sed favore quodam retineri, tamen vi argumen-
tandi rationibusque ad persuadendum appositis redarguere non possis: et nobis hanc
legem scripsimus ut ne umquam pro certisvenditemus, quae nisi verisimilia (si tamen)
haberi non possint, nedum viris eruditis et omni laude insignibus obloqui audeamus
nisi fide argumentorum et exemplorum stabilimento confirmati et adiuti. Itaque pauca
acquirere si possumus contenti difficiliorem istam et arduam operam acutioribus ut par
vest sumendam relinquimus, adolescentibus autem, quibus haec scribimus, si qui forte
adhunc scriptorem tendant, suademus idem quod semper, ut impensa observandi dili-
gentia excutiant prius quam temptare incipiant et hoc sibi dicant, libidinis licentia
multa in his rebus affectari sed stabile quod sit nihil nisi iudicii sinceritate parari. Sed

aggredimur ad rem.
lt

