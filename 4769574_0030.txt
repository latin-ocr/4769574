13

tollere malunt emblemata spreverunt. Neque tamen indignum est inventum quod atten-
datur et consideretur3 quippe lenissimo remedio (et saepius ut et aut particulas per-
mutari in codicibus nota res est, de qua post Wesenbergium agit Muellerus ipse ad
Tusc. 314, 12) iusta sententiae forma paratur: qua recepta et, quod tum opus est, ab
hoc scriptura ex Lactantii libris restituta orationis incommoda, quae docti putabant, nos
quidem nulla habebamus, removentur. Sed coniecturam dum laudamus, fidem librorum
nondum destituimus, non superstitione, ne qua littera scripta pereat, sed quia sensum
nostrum consulentes penitusque excutientes cum utramque probamus ambigimus utram
altera potiorem ducamus: illud non ambigimus pravo ac pernicioso consilio Aristidis
commemorationem, qua nihil aptius esse aut magis necessarium potuit, a Ciceronis
oratione rescissam nescio cuius ineptae sedulitati attribui.

111. Praeclarum opus est Madvigii, quo Ciceronis de finibus ad fidem librorum
ab ipso excussam et fundatam recensuit amplissimisque commentariis enarravit. Qui
singulari qua pollebat doctrina adiutus plerumque eam viam et rationem secutus est, ut
non multa sint, in quibus ab eruditissimi viri iudicio discedendum videatur. Eorum nos
tria afferimus, non magna, quorum unum supra c. 11 cum de officiis ageretur expositum
est, nunc adiicientur duo.

Libro 1 6, 19 haec leguntur.

Sed hoc commune vitium5 illae Epicuri propriae ruinae.- censet enim
eadem illa individua et solida corpora ferri deorsum suo pondere ad
lineam, hunc naturalem 6888 omnium corporum motum. deinde ibidem homo
acutus, cum illud occurreret, 8i omnia deorsus e reqione ferrentur et ut
dixi ad lineam, numquam fore ut atomus altera alteram posset attinyere,
itaque attulit rem commenticiam.- declinare dixit atomum perpaulum, quo
nihil possetfieri minu83 ita effici complexiones et copulationes et adhaesio-
nes atomorum inter se, ex quo efficeretur mundus omnesque partes mundi.
Apparet quid legentem impediat: duae enim partes orationis cum optime coire possent,
deinde homo acutus, cum occurreret, haec et haec posse fieri, attulit rem commenticiam,
turbavit intimum connexum media interposita itaque particula3 quae quam nullum locum
haberet Madvigius patefecit: neque enim revocatur oratio quasi ultra finem evagata
neque ei rei inservire itaque vox sed iyitur solet. Quare multis ista particula suspecta
fuit3 sed eam quominus tollamus, prohibet quod unde eam advolasse dicamus aegre
dispicitur. Non felicius si quid sentimus ii, qui non removendam sed emendandam
vocem opinati aut iterum aut ruit atque scribi posse coniectarunt; quorum neutrum nec
sententia nec orationis forma ferre nobis videtur. Fuit etiam qui non particulam sed
totam istam sententiam exstirpandam instaret, ortam videlicet ex adnotatione interpretis
ridentis Epicurum sua ipsius ratione confutari. Quem credimus et ipsum rem commen-
ticiam afferre: certe quidem hoc genus omne adnotationum marginalium textu recepta·
rum, quibus iudicium probantis vel reprobantis lectoris exprimeretur, quod credula

